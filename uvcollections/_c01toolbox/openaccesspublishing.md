---
layout: uvparagraphs
author: NvU
date: 20-01-2020
version: 0.1
status: concept
title: Open access publishing
fontawesome: fa fa-eur fa-stack-1x fa-inverse
permalink: openaccesspublishing
---

#### Resultaten van publiek gefinancierd onderzoek moeten onbelemmerd hun weg kunnen vinden naar onderwijs, onderzoekers en het werkveld. De HvA heeft het beleid ‘100% Open Access’ om dit doel te bereiken. Voor wetenschappelijke publicaties zijn er globaal twee routes naar open access, een gouden en een groene route.

---

### Gouden route
Via de gouden route publiceer je direct in een open access journal. Een lijst met alle open access journals in de wereld kan gevonden worden op de [DOAJ-website](https://doaj.org/) (Directory of Open Access Journals). Bij deze route zijn er meestal publicatiekosten, zogenaamde article processing costs (APCs) die door de auteur of de HvA betaald moet worden. De HvA heeft met een vijftal uitgevers overeenkomsten gesloten zodat er voor de auteur geen kosten zijn. Daarnaast heeft de HvA een Open Access Fonds waarvoor een auteur een aanvraag kan doen. Meer informatie daarover op [website van de HvA-bibliotheek](https://www.hva.nl/bibliotheek/diensten/voor-onderzoekers/open-access/open-access.html).

#### Onderzoeksdata
Veel open access journals vragen om ook de onderliggende onderzoeksdata openbaar beschikbaar te maken. Omdat we binnen Urban Vitality en Mensen in Beweging meestal met persoonsgegevens te maken hebben is dit niet altijd volledig mogelijk. Er zijn echter verschillende ‘shades of openness’, van alles volledig open via ‘restricted access’ tot volledig ‘closed access’. De data repository die voor alle gevallen gebruikt kan worden is [UvA/HvA Figshare](https://uvaauas.figshare.com/auas). In termen van FAIR data, maak je de data dan in elk geval vindbaar zonder de data per se helemaal open te zetten.

### Groene route
Via de groene route publiceer je in een closed access journal, maar deponeer je ook een goedgekeurde manuscriptversie (een postprint, het definitieve peer-reviewed manuscript geaccepteerd voor publicatie maar zonder de lay-out van de uitgever) in [PURE](https://www.hva.nl/bibliotheek/diensten/voor-onderzoekers/pure/pure.html) met de status ‘open’ of ‘embargoed’. In PURE geregistreerde publicaties zijn toegankelijk via de HBO-kennisbank en onder meer te vinden via Google Scholar. Check de [website van de bibliotheek](https://www.hva.nl/bibliotheek/diensten/voor-onderzoekers/open-access/open-access.html) ook voor informatie over copyright en het aanvragen van een waiver of embargo.

### Eigen uitgave
Veel kenniscentra en Centres of Expertise geven zelf ook publicaties zoals lezingenreeksen, instructies, whitepapers of handleidingen uit. Ook dit kan op een open access manier zodat vormgeving, licentie en een stabiele URL meteen goed geregeld zijn. Check de [website van de bibliotheek](https://www.hva.nl/bibliotheek/diensten/voor-onderzoekers/open-access/open-access.html).

#### Meer informatie over open access publiceren bij de HvA?
openaccess@hva.nl


