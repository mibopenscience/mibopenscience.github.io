---
layout: uvparagraphs
author: Niek
date: 20-01-2020
title: Ethical appraisal
fontawesome: fa fa-ellipsis-h fa-stack-1x fa-inverse 
---

``` In Dutch only ```

#### In dit hoofdstuk wordt een stappenplan omschreven voor ethische toetsing of ethisch advies van/over praktijkgericht onderzoek waarvan HvA penvoerder is. Het is gericht op (subsidie)onderzoek binnen Urban Vitality / Mensen in Beweging lectoraten, maar biedt ook handvatten voor docenten die afstudeeronderzoek begeleiden. Ook wordt omschreven waarvoor je bij de Ethische Commissie Onderzoek (ECO) van de HvA en waarvoor je bij een Medisch-Ethische Toetsingscommissie (METc) terecht kunt, en welke verplichtingen bij 'verrichterschap' horen.

---

## Stap 1. Advies/toetsing gewenst en/of noodzakelijk?
Het onderzoeksteam moet beslissen of ethisch(e) advies/toetsing gewenst of noodzakelijk is. Bij WMO-plichtig onderzoek is ethische goedkeuring wettelijk verplicht. Bij niet WMO-plichtig onderzoek is er geen wettelijke verplichting, maar kunnen er wel redenen zijn om het onderzoek ethisch te laten evalueren.
<br><br>
#### Niet WMO
Redenen om niet WMO-plichtig onderzoek ethisch te laten toetsen kunnen zijn:
* Het onderzoeksteam vindt zelf ethische evaluatie van het onderzoek door een onafhankelijke partij waardevol
* Een tijdschrift of subsidiegever vraagt om een brief die bevestigt dat toetsing niet nodig is/was (‘exemption’) of om goedkeuring van een ethische commissie
<br><br>

```
Verplichte ethische evaluatie niet WMO-onderzoek?
HvA-beleid stelt momenteel ethische evaluatie van (praktijkgericht) onderzoek niet verplicht. Nader Urban Vitality beleid is in de maak
```
<br>
#### Amsterdam Public Health (APH) en Amsterdam Movement Science (AMS)
Als het onderzoek ingebed is in het APH-instituut of AMS-netwerk dient het onderzoeksteam eerst na te gaan of een review van het onderzoekvoorstel door de respectievelijke ‘scientific quality committees’ noodzakelijk is. Dat is het geval indien het onderzoek nog niet is gestart en minstens een van de onderzoekers een (deel)aanstelling heeft bij een bij de APH/AMS aangesloten afdeling.

---

## Stap 2. Is het onderzoek WMO-plichtig of niet?
Het onderzoeksteam moet bepalen of het onderzoek valt onder de WMO of niet. Onderzoek valt onder de WMO als het voldoet aan twee criteria:
1. Er is sprake van medisch wetenschappelijk onderzoek; én
2. Personen worden aan handelingen onderworpen of hen worden gedragsregels opgelegd.

Er zijn twee hulpmiddelen om deze (niet altijd waterdichte) afweging te maken:
1. De website van het CCMO over wat bovenstaande voorwaarden precies betekenen. link toevoegen
2. De beslisboom van de METc van het VUmc. Zie hier. link toevoegen

---

## Stap 3. Welke route moet ik nemen?

#### WMO-plichtig onderzoek >>>> METc
Het onderzoek moet getoetst worden door een erkende METc (in voor de HvA uitzonderlijke gevallen moet het onderzoek getoetst worden door de CCMO. Zie hier). We maken veelal gebruik van de METc van het AUMC, [locatie AMC](https://www.amc.nl/web/research-75/medisch-ethische-toetsings-commissie-metc.htm) of [locatie VUmc](https://www.vumc.nl/research/overzicht/medisch-ethische-toetsingscommissie.htm).


#### Twijfel over WMO-plichtigheid >>>> dagelijks bestuur METc
Als je met de hulpmiddelen uit stap 2 toch twijfelt over de WMO-plichtigheid en/of een niet-WMO verklaring nodig hebt, dan kun je een niet-WMO indiening doen bij het dagelijks bestuur van een METc. Het onderzoek wordt dan niet (per se)  ethisch getoetst, maar alleen beoordeeld op WMO-plichtigheid. 

Als het dagelijks bestuur van mening is dat het onderzoek wel WMO-plichtig is,  word je doorverwezen naar de WMO-procedure van de desbetreffende METc. Als het dagelijks bestuur van mening is dat het onderzoek niet WMO-plichtig is, krijg je een (engelstalige) niet-WMO verklaring. Deze kan eventueel gebruikt worden bij publicatie in een wetenschappelijk tijdschrift.
* Niet-WMO indiening METc AMC
* Niet-WMO indiening METc VUmc 

Indien het onderzoek door het dagelijks bestuur van een METC niet ethisch is getoetst (zoals bij de METc-AMC), moet het onderzoeksteam bij een niet-WMO beoordeling alsnog beslissen of ze het onderzoek willen laten toetsen door de ECO. 

#### Geen WMO-plichtig onderzoek >>>> ECO
Het onderzoek kan getoetst worden door de ECO. De ECO kan onderzoek dat niet-WMO plichtig is ethisch toetsen en van (een) goedkeuring(sbrief) voorzien.


---

## Stap 4. Aandachtspunten routes en indiening
Aandachtspunten route METc
Zie voor de procedures de websites van de METc AMC en METc VUmc
Houd rekening met de doorlooptijd van de METc en de tijd die het kost om een WMO-aanvraag voor te bereiden en in te dienen.
Zorg ervoor dat het dossier met aan te leveren documenten compleet en accuraat is. Let ook op de naamgeving, versienummering en het format van de documenten. Op de websites van zowel de METc van het AMC als die van het VUmc staan checklists en informatie over de indieningsprocedure.
Houd (in je begroting) rekening met de kosten die bij een WMO-plichtige studie komen kijken. Het gaat niet alleen om de kosten van de toetsing zelf, maar bijvoorbeeld ook om verzekerings- en trainingskosten.
Maak een weloverwogen keuze over bij welke partij het verrichterschap ligt. Verrichterschap brengt verplichtingen en verantwoordelijkheden met zich mee. Zie hier voor meer informatie over verrichterschap.

Aandachtspunten route dagelijks bestuur METc
Zie voor de procedures de websites van de METc AMC en METc VUmc
Houd rekening met de doorlooptijd. Het dagelijks bestuur kan beslissen dat je onderzoek WMO-plichtig is. Daarin kun je meegaan of je kunt proberen te beargumenteren waarom je het daar niet mee eens bent of je past het onderzoek aan waardoor het niet langer WMO-plichtig is (en biedt het nogmaals aan bij het dagelijks bestuur).
Zorg ervoor dat het dossier met aan te leveren documenten compleet en accuraat is.
Ook aan deze route zijn kosten verbonden, zij het lager dan bij een volledige toetsing.
Een niet-WMO verklaring is niet hetzelfde als een ethische goedkeuring van een commissie. Bij een niet-WMO verklaring wordt alleen verklaard dat het onderzoek niet onder de WMO valt (naar het oordeel van het dagelijks bestuur). Dat is geen ethische toetsing1.

Aandachtspunten route ECO
* Zie voor de procedure de website van de ECO
* De ECO is geen medisch-ethische toetsingscommissie, heeft geen wettelijke status, en kan geen niet-WMO verklaring afgeven.
* Houd rekening met de doorlooptijd.
* Zorg ervoor dat het dossier met aan te leveren documenten compleet en accuraat is.

---

## Stap 5. Goedkeuring, afkeuring, aanpassing, extra informatie
Mogelijkheden:
* METc / dagelijks bestuur METc / ECO: Afkeuring zonder dat er toetsing heeft plaatsgevonden omdat de aangeleverde informatie niet compleet/juist is
* METc / ECO: Negatief oordeel/aanpassing – de commissie vindt het onderzoek ethisch niet verantwoord of vraagt om aanpassing
* METc / ECO: De commissie heeft nog vragen, opmerkingen of vraagt om extra informatie
* METc / ECO: Positief oordeel
* Dagelijks bestuur METc: niet-WMO verklaring

Voor meer informatie over de beoordeling van WMO-plichtig onderzoek en waarmee je rekening dient te houden, zie hier.

---

## Stap 6. Archivering na besluit
De communicatie met de METc, de ingediende documenten en de besluitvorming zijn essentiële projectdocumenten die door het onderzoeksteam goed bewaard moeten worden in een projectmap/folder of Trial Master File.

---

## Stap 7. Amendementen en (voortijdige) beëindiging van het onderzoek
Voor WMO-plichtig onderzoek zie hier en hier. Voor aanpassingen van het onderzoek na de verklaring van het dagelijks bestuur van de METc zie hier. Voor aanpassingen van het onderzoek na het positieve oordeel van de ECO: neem contact op met de ECO.

---

#### Bijlage verrichterschap
Zie hier
<a href="/files/UV_Bijlageverrichterschap_v01_concept.docx" download="Bijlage verrichterschap">Bijlage verrichterschap</a>

---

#### Afkortingen
- AMS: Amsterdam Movement Science
- APH: Amsterdam Public Health
- CCMO: Centrale Commissie Mensgebonden Onderzoek
- ECO: Ethische Commissie Onderzoek van de HvA
- METc: Medisch-Ethische Toetsingscommissie
- WMO: Wet Medisch-wetenschappelijk Onderzoek met mensen

